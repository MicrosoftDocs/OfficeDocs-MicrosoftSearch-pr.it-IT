---
title: Facilitare la ricerca del contenuto con Microsoft Search
ms.author: anfowler
author: adefowler
manager: mnirkhe
ms.date: 05/30/2019
ms.audience: Admin
ms.topic: article
ms.service: mssearch
localization_priority: Priority
ROBOTS: NOINDEX
search.appverid:
- BFB160
- MET150
- MOE150
description: Creare segnalibri, posizioni, domande e risposte per facilitare la ricerca del contenuto dell'organizzazione.
ms.openlocfilehash: 2ed18cf8dcb855725a7cf3d51737e767000e9e83
ms.sourcegitcommit: 3da22a2e09830672ebf199e05a32fa89b75c083b
ms.translationtype: HT
ms.contentlocale: it-IT
ms.lasthandoff: 09/27/2019
ms.locfileid: "37288920"
---
# <a name="make-content-easy-to-find"></a>Facilitare la ricerca del contenuto

Microsoft Search aiuta gli utenti a trovare contenuto pertinente. Microsoft Search è un modo sicuro per cercare contenuto intranet e Web. Questo tipo di integrazione tra Web e organizzazione è disponibile solo con Microsoft. 

Gli amministratori della ricerca sfruttano la propria conoscenza dell'organizzazione e degli utenti per consentire a questi ultimi di trovare il contenuto pertinente. 

## <a name="step-1-identify-information-your-users-need"></a>Passaggio 1: Identificare le informazioni necessarie agli utenti
Scoprire cosa cercano gli utenti e facilitarne l'individuazione. Ecco alcuni suggerimenti per trovare le informazioni di cui gli utenti hanno bisogno: 

- Usare i log di ricerca intranet per determinare i siti e le pagine con maggior traffico.
- Determinare quali sono le app, i siti e gli strumenti usati ogni giorno o ogni settimana.
- Trovare collegamenti diretti per i benefit dipendenti.
- Cercare le direttive e i processi di cui gli utenti devono essere a conoscenza.
- Stabilire i canali e i metodi di comunicazione degli utenti per il supporto tecnico.
- Raccogliere le informazioni necessarie regolarmente, in base a determinati periodi dell’anno o ai cicli del business; ad esempio, le persone che cercano gli strumenti per prenotare le ferie oppure i report finanziari trimestrali.
- Raccogliere le direttive per gli utenti locali o mobili, come i benefit a seconda della località.
- Determinare siti interni e informazioni per ricerche Web comuni; ad esempio, traffico, informazioni sul trasporto pubblico, meteo, sconti di partner aziendali e programmi di salute e fitness.
- Trovare le informazioni su eventi, conferenze o incontri organizzati dall'azienda.
- Ricercare problemi comuni nonché domande frequenti e risposte relativi a IT, risorse umane e supporto tecnico.

## <a name="step-2-leverage-subject-matter-experts-smes-and-users"></a>Passaggio 2: Sfruttare le competenze degli esperti e degli utenti
In un'organizzazione, gli utenti cercano una vasta gamma di argomenti, da quelli semplici, come gli indirizzi degli uffici e i benefit dipendenti, a quelli complessi, come i nuovi processi di lavoro, le informazioni tecniche e le procedure dettagliate. Creare o trovare una varietà talmente ampia di contenuti richiede conoscenze e competenze in diversi campi, argomenti, tecnologie e così via, e un amministratore della ricerca potrebbe non possederle. Gli amministratori dovrebbero sfruttare le competenze e le conoscenze degli altri utenti dell'organizzazione per ridurre la quantità di contenuti disponibili senza altre risorse.

### <a name="leverage-smes"></a>Sfruttare le competenze degli esperti
È utile sfruttare le competenze degli esperti di vari settori dell'organizzazione, tra cui risorse umane, assistenza, vendite, tecnologia e altre aree chiave. Per consentire agli esperti di contribuire direttamente al contenuto, è possibile aggiungerli come editor di ricerca. 

### <a name="involve-your-users"></a>Coinvolgere i propri utenti
Chiedere agli utenti di suggerire risorse a cui aggiungere un segnalibro. Oltre ai suggerimenti di contenuto, chiedere agli utenti di segnalare errori, come collegamenti non funzionanti o non validi.

## <a name="step-3-improve-findability-of-content"></a>Passaggio 3: Migliorare la reperibilità del contenuto 
In Microsoft Search, l'amministratore della ricerca crea segnalibri, domande e risposte, posizioni e PowerApp per migliorare la reperibilità del contenuto. Ognuno dei componenti della ricerca include un titolo, un URL e un set di parole chiave di attivazione.

### <a name="titles-and-descriptions"></a>Titoli e descrizioni
Gli utenti usano titoli e descrizioni per determinare se il risultato soddisfa la query di ricerca o se devono cercare altro. I titoli e le descrizioni devono riflettere l’obiettivo principale del risultato. Un buon titolo potrebbe essere "Sussidi per l’assistenza all’infanzia" con la descrizione "Scopri i sussidi per coprire i costi dell’assistenza all’infanzia". Il contenuto sopra informa gli utenti che cercano "assistenza all’infanzia" che sono disponibili sussidi e fornisce loro un collegamento per avere maggiori informazioni. 

### <a name="keywords"></a>Parole chiave
Le parole chiave sono i termini usati dagli utenti dell'organizzazione per trovare contenuti pertinenti. Associare le parole chiave appropriate ai risultati della ricerca facilita il reperimento dei contenuti pertinenti. Microsoft Search suggerisce la parola chiave in base al titolo e all'URL per il contenuto. Per individuare parole chiave aggiuntive, rispondere alle seguenti domande:

1. Quali termini di ricerca consentono di trovare le informazioni identificate?
1. Usare qualsiasi tassonomia attuale, varianti correlate, acronimi, temi e argomenti usati dall'organizzazione.
1. Quali altre varianti o parole si usano quando si parla di queste informazioni?
1. Servirsi del team di supporto per determinare queste parole chiave.

Ad esempio, se si sta creando un risultato che include un collegamento a uno strumento per l'invio di richieste di ferie, parole chiave come "ferie" e "richiesta di ferie" sono buone opzioni da includere. È possibile che gli utenti dell'organizzazione usino "vacanza" o "permesso" per descrivere o cercare informazioni correlate alle ferie. Aggiungere parole chiavi come "vacanza", "permesso", "richiesta di ferie", "chiedere un permesso" permette a un maggior numero di utenti di trovare il contenuto pertinente.

### <a name="reserved-keywords"></a>Parole chiave riservate
 Una parola chiave riservata è un termine o frase unica che consente di ottenere un risultato. A differenza di altre parole chiave, una parola chiave riservata può essere associata a un solo risultato. Usare le parole chiave riservate con moderazione per permettere a Microsoft Search di imparare in base all'utilizzo.

Se, ad esempio, si crea un segnalibro per un sito in cui inserire le proprie ore lavorative e si aggiunge "ora registrazione" come parola chiave riservata, gli utenti dell'organizzazione che cercano "ora registrazione" vedranno il sito in cui inserire le ore lavorative come unico segnalibro nella casella Microsoft Search. 

### <a name="using-keyword-to-group-related-content"></a>Uso della parola chiave per raggruppare contenuti associati
Se si vuole che gli utenti trovino i contenuti associati quando cercano un termine, provare a usare la stessa parola chiave per tutti i contenuti associati. Ad esempio, se si aggiungono i risultati per i processi e gli strumenti relativi al cambiamento dello stato civile, è possibile includere una parola chiave come "matrimonio" per raggruppare i risultati su benefit, informazioni fiscali, cambiamenti di nome e alias.

### <a name="search-settings"></a>Impostazioni ricerca
Usare le impostazioni di ricerca per personalizzare il contenuto e scegliere gruppi di utenti specifici come destinatari. Microsoft Search prevede le impostazioni seguenti per offrire un maggior controllo su quando viene visualizzato un risultato della ricerca e su chi lo vede.

- **Date**: impostare una data di inizio e una data di fine per controllare quando un contenuto sarà reso disponibile o non disponibile. Ad esempio, il materiale urgente viene visualizzato nei risultati di ricerca quando è pertinente.
- **Paese/area geografica**: selezionare paesi o aree geografiche in modo che solo gli utenti di tali posizioni visualizzino il contenuto. Ad esempio, le informazioni specifiche di un paese vengono visualizzate nei risultati della ricerca solo in quel paese.
- **Gruppi**: usare le impostazioni dei gruppi per rendere disponibile un risultato solo ai membri di un gruppo selezionato. Ad esempio, se si creano siti relativi solo ai dipendenti del reparto Risorse umane, è possibile mappare questa impostazione al gruppo di sicurezza delle Risorse umane pertinente.
- **Dispositivo e sistema operativo**: selezionare tipi di dispositivi o sistemi operativi in modo che solo gli utenti che cercano in quei dispositivi o con quei sistemi visualizzeranno quel segnalibro.
- **Variazioni mirate**: usare questa impostazione per variare il contenuto del segnalibro in base al dispositivo e alla posizione di un utente.

## <a name="step-4-test-your-content"></a>Passaggio 4: Testare il contenuto
Dopo aver creato i segnalibri e le domande e risposte, è importante verificare che:
- Siano visualizzati il segnalibro o le domande e risposte corretti.
- Tutti i contenuti raggruppati con parole chiave siano visualizzati come previsto.
- Nessun risultato imprevisto sia visualizzato nei risultati di ricerca.
- Il segnalibro o le domande e risposte contengano le informazioni necessarie.

Gli utenti e gli esperti che hanno contribuito alla creazione del contenuto possono aiutare a testare e convalidare il risultato della ricerca.

## <a name="step-5-review-and-update-periodically"></a>Passaggio 5: Rivedere e aggiornare periodicamente
È importante che le informazioni rilevanti, ad esempio i segnalibri e le domande e risposte, siano sempre aggiornati. Periodicamente:
- Correggere o rimuovere URL interrotti o non validi.
- Rimuovere segnalibri o domande e risposte non più pertinenti.
- Controllare eventuali modifiche di segnalibri, domande e risposte o nome del team.
- Considerare se il segnalibro o le domande e risposte siano sufficientemente rilevanti o se necessitano di una descrizione più precisa.

## <a name="bookmarks"></a>Segnalibri
È possibile creare un segnalibro in pochi passaggi. Ogni segnalibro include un titolo, URL e un set di parole chiave di attivazione. Un segnalibro può contenere diverse parole chiave e più segnalibri possono condividere la stessa parola chiave, ma la parola chiave riservata non può essere condivisa. Quando si crea o modifica un segnalibro, l'indice di ricerca viene immediatamente aggiornato e il segnalibro è reso subito disponibile agli utenti.

Se l'organizzazione ha configurato Risultati alzati di livello in SharePoint, è possibile importarli in Microsoft Search e rendere disponibile il contenuto importato agli utenti. Si tratta di un modo semplice per inserire rapidamente i risultati della ricerca quando si configura Microsoft Search e renderlo più efficiente per gli utenti. È consigliabile usare i risultati alzati di livello di SharePoint come riferimento per determinare come assegnare un nome e creare i risultati della ricerca rilevanti. 

### <a name="add-or-edit-a-single-bookmark"></a>Aggiungere o modificare un singolo segnalibro
1. Passare all'**interfaccia di amministrazione di Microsoft 365**.
1. Nel riquadro di spostamento passare a **Impostazioni** e quindi selezionare **Microsoft Search**.
Per impostazione predefinita, è già selezionata la scheda **Segnalibri**.
1. Per aggiungere un segnalibro, selezionare **Aggiungi nuovo**. Per modificare un segnalibro, selezionarlo nell'elenco di segnalibri pertinente. 
1. Quando si aggiungono o modificano le informazioni, l'anteprima viene aggiornata automaticamente.
1. Salvare le modifiche.

### <a name="add-or-edit-bookmark-using-browser-extensions"></a>Aggiungere o modificare il segnalibro usando le estensioni del browser
Gli amministratori della ricerca possono creare facilmente contenuti di ricerca usando le estensioni del browser. Installare l'estensione del browser e quindi passare al sito per aggiungerlo come segnalibro.

Le estensioni dei browser sono attualmente disponibili per Microsoft Edge e Chrome. 
- Per scaricare l'estensione di Microsoft Edge, passare a [Microsoft Store](https://www.microsoft.com/p/microsoft-search-content-creator/9nrqdbcbwq55?activetab=pivot:overviewtab) e scaricare l'app.
- Per scaricare l'estensione di Chrome, passare al [Chrome Web Store](https://chrome.google.com/webstore/detail/microsoft-search-content/nocnablpaoeecfmfnjoheefkogmleipm) e scaricare l'app.

### <a name="bulk-add-or-edit-bookmarks"></a>Aggiungere o modificare in blocco i segnalibri
L'amministratore della ricerca può usare le funzionalità di importazione o esportazione per creare o modificare in blocco i segnalibri. È una funzionalità molto utile quando si vuole aggiungere o modificare un numero elevato di segnalibri. 

Usare la funzionalità di importazione/esportazione per:
- Aggiungere segnalibri in blocco: aggiungere i dettagli nel file modello del segnalibro e quindi importarlo.
- Modificare i segnalibri in blocco: esportare i segnalibri in un file CSV, quindi modificare i dettagli del segnalibro nel file CSV esportato e infine importare il file CSV aggiornato.
- Importare i siti alzati di livello da SharePoint.
- Eseguire il backup dei segnalibri: esportare i segnalibri in un file CSV.

Per importare o esportare segnalibri:
1. In alto a destra della scheda **Segnalibri**, selezionare **Importa**. Selezionare **Esporta** per scaricare tutti i segnalibri esistenti in un file CSV.
1. Nel riquadro destro, scegliere l'opzione per importare con un file CSV o da SharePoint.
Scaricare il file modello per un elenco di campi obbligatori e i dettagli. 
1. Aggiungere o modificare i dettagli del segnalibro nel file modello e quindi salvarlo nel computer. 
1. Nel riquadro **Importa segnalibri**, selezionare **Sfoglia** e quindi il file CSV da importare.
1. Selezionare **Importa**.

Ecco alcuni punti importanti da tenere presenti per il file modello:
- Non modificare i dati in questi campi: *Id*, *Data ultima modifica* e *Autore ultima modifica*
- Se si include l'*Id* di un segnalibro esistente, verrà sostituito con le informazioni presenti nel file di importazione.
- Se esiste un segnalibro con lo stesso titolo o URL, il segnalibro verrà aggiornato con le informazioni nel file di importazione.
- Non tutti i campi sono obbligatori nel file modello e i campi obbligatori variano in base allo stato del segnalibro.
- In base al campo *Stato*, i segnalibri saranno salvati come bozza, suggeriti o pianificati, oppure saranno pubblicati direttamente.
- Per le organizzazioni con più tenant, è possibile esportare i segnalibri da un tenant e importarli in un altro. È tuttavia necessario rimuovere i dati dalla colonna *Id* prima di importarli.

#### <a name="prevent-import-errors"></a>Evitare gli errori di importazione

Se i dati necessari sono mancanti o non validi, si riceverà un messaggio di errore e viene generato un file di log con altre informazioni sulle righe e sulle colonne da correggere. Apportare le modifiche necessarie e riprovare l'importazione del file. Non è possibile importare o salvare alcun segnalibro finché non saranno stati risolti tutti gli errori.

Per evitare errori, verificare che il file di importazione sia formattato correttamente e che:
- Includa la riga di intestazione e tutte le colonne presenti nel modello di importazione
- L'ordine delle colonne equivalga a quello del modello di importazione
- Tutte le colonne contengano valori, a eccezione di tre colonne che possono essere vuote: *Id*, *Data ultima modifica* e *Autore ultima modifica* 
- La colonna *Stato* non è vuota, perché si tratta di informazioni obbligatorie

### <a name="powerapps"></a>PowerApps

È possibile aiutare gli utenti a completare le attività, ad esempio immettere ferie o segnalare le spese, aggiungendo le PowerApp esistenti ai segnalibri. 

#### <a name="what-are-powerapps"></a>Cosa sono le PowerApp?

PowerApps è un servizio che consente di creare applicazioni aziendali che vengono eseguite in un browser o in un telefono o tablet senza richiedere esperienza di programmazione. PowerApps funziona con qualsiasi browser e su qualsiasi dispositivo e l’aggiunta richiede meno di un minuto. Per altre informazioni su PowerApps, vedere:
- [Formazione guidata](https://docs.microsoft.com/learn/browse/?products=powerapps)
- [Documentazione](https://docs.microsoft.com/powerapps/maker/canvas-apps/get-sessionid)
- [Home page di PowerApps](https://make.preview.powerapps.com/environments/839eace6-59ab-4243-97ec-a5b8fcc104e4/home)

#### <a name="add-a-powerapp-to-a-bookmark"></a>Aggiungere una PowerApp a un segnalibro

1. Trovare l'[ID di applicazione per la PowerApp](https://docs.microsoft.com/powerapps/maker/canvas-apps/get-sessionid#get-an-app-id) da aggiungere.
1. Accedere e passare all'**interfaccia di amministrazione di Microsoft 365**.
1. Nel riquadro di spostamento passare a **Impostazioni** e quindi selezionare **Microsoft Search**.
1. Aggiungere un segnalibro o trovare un segnalibro esistente a cui si vuole aggiungere una **PowerApp**.
1. In **Impostazioni Segnalibro**, selezionare **PowerApp** e quindi **Aggiungi una PowerApp**.
1. Immettere o incollare l'**ID dell’app**.
    Vengono regolate automaticamente l'altezza e la larghezza. I segnalibri possono supportare orientamento orizzontale e verticale, ma attualmente non è possibile modificare le dimensioni. L'anteprima del segnalibro mostra una PowerApp completamente funzionante, per renderla semplice da testare.
1. Selezionare **Pubblica** o **Salva come bozza**.

## <a name="qa"></a>Domande e risposte

Creare domande e risposte è simile alla creazione di segnalibri. Le Domande e risposte consentono di rispondere alla domanda di un utente anziché limitarsi a fornire un collegamento a una pagina Web. È possibile formattare la risposta in testo RTF con gli strumenti disponibili. Se un segnalibro e una domanda con risposta condividono la stessa parola chiave, il risultato del segnalibro viene visualizzato per primo. Come per i segnalibri, l'indice delle domande e risposte verrà aggiornato immediatamente dopo che è stata aggiunta o modificata una domanda con risposta. 

### <a name="add-or-edit-a-single-qa"></a>Aggiungere o modificare una singola domanda con risposta

1. Passare all'**interfaccia di amministrazione di Microsoft 365**.
1. Nel riquadro di spostamento passare a **Impostazioni** e selezionare **Microsoft Search**.
1. Selezionare la scheda **Domande e risposte**. Per impostazione predefinita, è già selezionata la prima scheda (**Segnalibri**).
1. Per aggiungere una domanda con risposta, selezionare **Aggiungi nuovo**.
Per modificare una domanda con risposta, selezionarla nell'elenco di domande e risposte pertinente.
1. Quando si aggiungono o modificano le informazioni, l'anteprima viene aggiornata automaticamente.
1. Salvare le modifiche.

#### <a name="supported-html-tags"></a>Tag HTML supportati

È possibile usare contenuto HTML o aggiungere tag HTML alla risposta (descrizione). I tag HTML supportati sono i seguenti:
 
- blockquote
- div
- em
- h1, h2, h3, and h4
- ol, ul, and li
- p
- pre
- span
- strong
- table, thead, tbody, tr, th, and td
- u
- a
- code
- br
- hr
- img

I tag non supportati verranno ignorati o visualizzati come testo. Assicurarsi di visualizzare in anteprima le schede.

### <a name="bulk-add-or-edit-qa"></a>Aggiungere o modificare in blocco le domande e risposte

Gli amministratori possono usare le funzionalità di importazione o esportazione per creare o modificare in blocco le domande e risposte. È una funzionalità utile quando gli amministratori devono aggiungere o modificare un numero elevato di domande e risposte. 

Usare le funzionalità di importazione ed esportazione per:

- Aggiungere domande e risposte in blocco: aggiungere i dettagli nel file modello delle domande e risposte e quindi importarlo.
- Modificare domande e risposte in blocco: esportare le domande e risposte in un file CSV, quindi modificare i relativi dettagli nel file CSV esportato e infine importare il file CSV aggiornato.
- Eseguire il backup di domande e risposte: esportare le domande e risposte in un file CSV.

Per importare o esportare domande e risposte:

1. In alto a destra della scheda Domande e risposte, selezionare **Importa**. Selezionare **Esporta** per scaricare tutte le domande e risposte esistenti in un file CSV.
1. Nel riquadro destro, scegliere l'opzione per importare con un file CSV.
Scaricare il file modello per un elenco di campi obbligatori e i dettagli. 
1. Aggiungere o modificare i dettagli delle domande e risposte nel file modello e salvarlo nel computer. 
1. Nel riquadro di **importazione domande e risposte**, selezionare **Sfoglia** e quindi il file CSV da importare.
1. Selezionare **Importa**.

Ecco alcuni punti importanti riguardanti il file modello:

- Non modificare i dati in questi campi: *Id*, *Data ultima modifica* e *Autore ultima modifica*
- Se si include l'*Id* di un segnalibro esistente, verrà sostituito con le informazioni presenti nel file di importazione.
- Se esiste un segnalibro con lo stesso titolo o URL, il segnalibro verrà aggiornato con le informazioni nel file di importazione.
- Non tutti i campi sono obbligatori nel file modello e i campi obbligatori variano in base allo stato del segnalibro.
- In base al campo Stato, i segnalibri saranno salvati come bozza, suggeriti o pianificati, oppure saranno pubblicati direttamente.
- Per le organizzazioni con più tenant, è possibile esportare i segnalibri da un tenant e importarli in un altro. È tuttavia necessario rimuovere i dati dalla colonna *Id* prima di importarli.

**Nota:** non è possibile importare domande e risposte se sono presenti errori nel file modello. Per evitare errori, verificare che il file di importazione sia formattato correttamente e che includa tutte le informazioni necessarie. 

Per altre informazioni su come evitare errori, vedere [Evitare gli errori di importazione](#prevent-import-errors).

## <a name="locations"></a>Posizioni

Le posizioni consentono agli utenti di trovare indirizzi e individuare gli edifici dell'organizzazione indicando la posizione precisa di uffici, campus ed edifici, oltre alle indicazioni di navigazione. Gli amministratori dovranno aggiungere tutte le posizioni importanti dell'organizzazione. A differenza dei segnalibri e delle domande e risposte, l'indice non verrà aggiornato immediatamente e la visualizzazione delle posizioni nuove o modificate nei risultati della ricerca può richiedere diverse ore.

### <a name="add-or-edit-a-single-location"></a>Aggiungere o modificare una singola posizione

1. Passare all'**interfaccia di amministrazione di Microsoft 365**.
1. Nel riquadro di spostamento passare a **Impostazioni** e selezionare **Microsoft Search**.
1. Selezionare la scheda **Posizioni**. Per impostazione predefinita, la scheda **Segnalibri** è selezionata nella pagina **Microsoft Search**.
1. Per aggiungere una nuova posizione, fare clic su **Aggiungi nuovo**.
1. Per modificare una posizione, selezionarla nell'elenco di posizioni pertinenti.
1. Quando si aggiungono o modificano le informazioni, l'anteprima viene aggiornata automaticamente.
1. Salvare le modifiche.

### <a name="bulk-add-or-edit-locations"></a>Aggiungere o modificare in blocco le posizioni

Gli amministratori possono usare le funzionalità di importazione o esportazione per aggiungere o modificare in blocco le posizioni. 

Usare la funzionalità di importazione/esportazione per:

- Aggiungere posizioni in blocco: aggiungere i dettagli nel file modello delle posizioni e quindi importarlo. 
- Modificare le posizioni in blocco: esportare le posizioni in un file CSV, quindi modificare i dettagli delle posizioni nel file CSV esportato e infine importare il file CSV aggiornato.
- Effettuare il backup delle posizioni: esportare le posizioni esistenti in un file CSV.

Per esportare o importare posizioni:

1. In alto a destra della scheda **Posizioni**, selezionare **Importa**.
Selezionare **Esporta** per scaricare le posizioni esistenti in un file CSV.
1. Nel riquadro destro, scegliere l'opzione per importare con un file CSV. Scaricare il file modello per un elenco di campi obbligatori e i dettagli.
1. Aggiungere o modificare i dettagli della posizione nel file modello e quindi salvarlo nel computer. 
1. Nel riquadro **Importa** posizioni, selezionare **Sfoglia** e quindi il file CSV da importare.
1. Selezionare **Importa**.

Ecco alcuni punti importanti riguardanti il file modello:

- Non modificare i dati in questi campi: *Id*, *Data ultima modifica* e *Autore ultima modifica*
- Se si include l'*Id* di un segnalibro esistente, verrà sostituito con le informazioni presenti nel file di importazione.
- Se esiste un segnalibro con lo stesso titolo o URL, il segnalibro verrà aggiornato con le informazioni nel file di importazione.
- Non tutti i campi sono obbligatori nel file modello e i campi obbligatori variano in base allo stato del segnalibro.
- In base al campo *Stato*, i segnalibri saranno salvati come bozza, suggeriti o pianificati, oppure saranno pubblicati direttamente.
- Per le organizzazioni con più tenant, è possibile esportare i segnalibri da un tenant e importarli in un altro. È tuttavia necessario rimuovere i dati dalla colonna *Id* prima di importarli.

**Nota:** non è possibile importare posizioni se sono presenti errori nel file modello. Per evitare errori, verificare che il file di importazione sia formattato correttamente e che includa tutte le informazioni necessarie. 

Per altre informazioni su come evitare errori, vedere [Evitare gli errori di importazione](#prevent-import-errors).

## <a name="review-and-update-bookmarks-qa-and-locations"></a>Rivedere e aggiornare i segnalibri, le domande e risposte e le posizioni

 Microsoft Search fornisce le statistiche di utilizzo di segnalibri, domande e risposte e posizioni. Le statistiche di utilizzo mostrano come gli utenti interagiscono con i risultati della ricerca e se riescono a trovare ciò che stanno cercando oppure se ci sono lacune nel contenuto disponibile. Aiuta gli amministratori a monitorare le prestazioni e a intraprendere le azioni appropriate per ottimizzare i risultati della ricerca. 

### <a name="get-details-about-bookmarks-qa-and-locations"></a>Ottenere informazioni dettagliate su segnalibri, domande e risposte e posizioni

È possibile verificare il numero di segnalibri, di domande e risposte e di posizioni pubblicati, programmati o suggeriti. Usare il dashboard per visualizzare il totale dei segnalibri, delle domande e risposte o delle posizioni in base allo stato:

- **Pubblicato**: il numero di risultati pubblicati che sono disponibili per gli utenti.
- **Programmato**: il numero di risultati programmati nella pipeline di pubblicazione.
- **Suggeriti**: il numero di suggerimenti degli utenti.

I segnalibri, le domande e risposte e le posizioni suggeriti sono un buon indicatore delle lacune nel contenuto, perché aiutano a comprendere ciò che gli utenti cercano senza trovarlo. Ciò potrebbe indicare che è necessario creare più segnalibri, domande e risposte o posizioni oppure aggiornare il contenuto esistente con parole chiave, parole chiave riservate e stringhe di ricerca mirate per migliorare l'individuazione del contenuto.

### <a name="review-top-search-queries"></a>Esaminare le query di ricerca principali

Ottenere informazioni su quali ricerche hanno generato più impression negli ultimi 90 giorni. Per impression si intende il numero di volte in cui una pagina è stata visualizzata nei risultati della ricerca. La scheda **Query principali** mostra le ricerche dei 25 utenti principali per ogni tipo di risultato, insieme al numero totale di ricerche e alla percentuale di clic (click-through rate - CTR). Usare questo report per identificare il volume delle query di ricerca e per determinare le query con elevata o ridotta attività di ricerca. 

Un numero di ricerche basso potrebbe indicare l'insoddisfazione degli utenti, perché è possibile che non stiano cercando quel determinato contenuto oppure che usino parole chiave diverse per trovarlo. Il CTR mostra la frequenza con cui gli utenti selezionano i risultati alzati di livello e quanto sono utili le regole di query e i risultati per gli utenti. Un CTR basso indica che gli utenti trovano il contenuto, ma stabiliscono che non soddisfa i loro criteri di ricerca. In questi casi, gli amministratori possono decidere di esaminare il contenuto, verificare che corrisponda alla ricerca dell'utente e aggiornare titoli, descrizione e parole chiave per allinearli con le query di ricerca degli utenti. 

### <a name="analyze-impressions-by-result-type"></a>Analizzare le impression in base al tipo di risultato

Grafici di facile lettura nella scheda **Distribuzione delle impression in base al tipo di risultato** mostrano le impression in diversi intervalli di tempo. La sequenza temporale mostra il numero giornaliero di impression per un tipo di risultato. Determinare quale tipo di risultato viene usato più di frequente o raramente. L'uso sporadico di un particolare tipo di risultato non significa necessariamente che tale tipo non sia soddisfacente, ma indica unicamente il modo in cui gli utenti usano il risultato della ricerca.

Usare questo report per comprendere quali tipi di risultati gli utenti stanno usando e gli eventuali cambiamenti nel comportamento dell'utente in un determinato periodo di tempo. Se gli utenti preferiscono un determinato tipo di risultato, gli amministratori possono decidere di creare più risultati della ricerca dello stesso tipo oppure esaminare le parole chiave dei tipi di risultati non usate dagli utenti per garantire che siano appropriate.
