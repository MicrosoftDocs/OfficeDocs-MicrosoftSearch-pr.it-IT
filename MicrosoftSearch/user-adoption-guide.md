---
title: Guida all'adozione da parte degli utenti
ms.author: dawholl
author: dawholl
manager: kellis
ms.date: 10/1/2018
ms.audience: Admin
ms.topic: reference
ms.service: mssearch
localization_priority: Normal
search.appverid:
- BFB160
- MET150
- MOE150
ms.assetid: 9e8c9323-4ff9-42dd-8052-2bc9e0d6d0e7
description: Metodi e processi per una corretta implementazione di Microsoft Search nell'organizzazione
ms.openlocfilehash: d77fca51b98c80e1e05287c7a9bd77eaa3f9af57
ms.sourcegitcommit: a5fd9d4f46bbb7c539630735ac16e0c786939e5d
ms.translationtype: HT
ms.contentlocale: it-IT
ms.lasthandoff: 05/01/2019
ms.locfileid: "33508880"
---
# <a name="user-adoption-guide"></a>Guida all'adozione da parte degli utenti

Queste informazioni sono destinate agli amministratori di Microsoft Search, ai responsabili della gestione del cambiamento e ai proprietari di aziende.
  
Per implementare correttamente Microsoft Search e garantire il successo dell'adozione all'interno dell'organizzazione, è consigliabile seguire questo processo in quattro fasi.
  
## <a name="stage-1-stakeholders"></a>Fase 1: stakeholder

Per garantire un'implementazione priva di problemi e aumentare l'adozione di Microsoft Search da parte degli utenti, identificare le persone che possono supportare e favorire il processo.
  
La tabella mostra la gerarchia del team e il contributo di ogni persona. 
  
 **Ruoli e responsabilità del team responsabile dell'adozione da parte degli utenti**
  
|**Ruolo**|**Responsabilità**|**Reparto**|
|:-----|:-----|:-----|
|Sponsor esecutivo  <br/> |Comprendere la visione ad alto livello e il valore di Microsoft Search per l'organizzazione  <br/> Offrire supporto direzionale al team IT/aziendale  <br/> Assegnare risorse  <br/> Comunicare direttamente con i dipendenti  <br/> |Leadership esecutiva  <br/> |
|Titolare dell'azienda  <br/> |Identificare scenari relativi al prodotto e agli utenti  <br/> Determinare le metriche di successo per i reparti e l'organizzazione  <br/> |Qualsiasi  <br/> |
|Team di gestione del cambiamento  <br/> |Assicurarsi che il valore del prodotto sia semplice da comprendere  <br/> Creare un piano per l'implementazione  <br/> |IT  <br/> |
|Promotori  <br/> |Promuovere il prodotto presso colleghi e team  <br/> |Qualsiasi (personale)  <br/> |
|Amministratore della ricerca  <br/> |Identificare i membri del team di base responsabile dell'adozione da parte degli utenti  <br/> Amministrare Microsoft Search, inclusi l'aspetto e la gestione continuativa dell'esperienza  <br/> Promuovere discussioni per mostrare il valore di Microsoft Search  <br/> |IT  <br/> |
|Editor  <br/> |Creare contenuto nel portale di amministrazione  <br/> |IT/Qualsiasi  <br/> |
   
## <a name="stage-2-scenarios"></a>Fase 2: scenari

Per garantire l'adozione, è essenziale determinare e definire scenari per gli utenti finali. Questi dovrebbero includere esempi reali di come gli utenti possono usare Microsoft Search per trovare le informazioni necessarie, rispondere alle domande e completare più rapidamente le attività. Per misurare il successo dell'implementazione e l'adozione da parte degli utenti, è anche importante determinare le metriche da usare prima di iniziare.
  
 **Comprendere le necessità e i desideri degli utenti**
  
Per quanto concerne la ricerca di informazioni e risposte, conoscere le esigenze degli utenti e le aree di criticità è essenziale. Per ottenere questi dati è possibile usare metodi quantitativi, ad esempio dati sull'utilizzo di Office 365 e della ricerca di SharePoint, o metodi qualitativi, come sondaggi e focus group. Questo consentirà di determinare quando, dove e come Microsoft Search può fornire valore.
  
Per i diversi ruoli e team nell'organizzazione, considerare:
  
- Le attuali criticità percepite dagli utenti durante la ricerca di informazioni.
    
- App, strumenti, siti e altre fonti di informazioni di uso frequente.
    
- Aspettative degli utenti nell'ambito della ricerca di informazioni.
    
- Vantaggi di Microsoft Search applicati all'organizzazione. Per altre informazioni, vedere [Perché scegliere Microsoft Search](why-microsoft-search.md).
    
Scegliere gli scenari utente che avranno il massimo impatto positivo sugli utenti.
  
 **Identificare le metriche di successo**
  
Per favorire il raggiungimento degli obiettivi di implementazione e dimostrare un impatto positivo per la propria organizzazione, è essenziale determinare le metriche di successo chiave prima di iniziare. Mantenere gli obiettivi semplici e misurabili e valutare le prestazioni regolarmente, in modo da poter rispondere rapidamente qualora necessario.
  
1. **Gestione del cambiamento**: stabilire come misurare la sensibilizzazione in merito a Microsoft Search e il successo delle comunicazioni in proposito. 
    
2. **Utilizzo:** per misurare l'utilizzo nel tempo è possibile usare i dati offerti dal dashboard degli approfondimenti, tra cui numero di utenti attivi giornalieri e mensili, tipi di contenuto che ottengono il maggior numero di visualizzazioni e parole chiave di ricerca più frequenti. Per altre informazioni, vedere [Uso del dashboard degli approfondimenti](get-insights.md).
    
3. **Soddisfazione degli utenti:** usare i dati raccolti dai sondaggi e dai focus group per determinare la baseline. Misure utili sono offerte anche dal punteggio relativo alla soddisfazione netta degli utenti (NSAT) e dal valore Net Promoter Score (NPS). Indipendentemente dal metodo usato, mantenerlo coerente in modo da poter vedere l'impatto nel tempo. 
    
4. **Altre misurazioni:** usare dati storici e/o correnti relativi alle richieste di supporto e alla quantità di tempo dedicato alla ricerca. 
    
## <a name="stage-3-readiness"></a>Fase 3: preparazione

Dedicare del tempo a preparare l'implementazione di Microsoft Search avrà certamente un impatto positivo sull'organizzazione. 
  
 **Preparazione del prodotto e dei contenuti**
  
Gli amministratori influiscono direttamente sull'esperienza di ricerca per gli utenti finali e stabiliscono l'aspetto che Microsoft Search avrà all'interno dell'organizzazione. Ad esempio, scelgono i tipi di risultati che vengono mostrati agli utenti. Controllare questa impostazione attivando o disattivando i risultati per documenti, siti, persone, gruppi o conversazioni.
  
Per altre informazioni, vedere [Configurare Microsoft Search](set-up-microsoft-search.md).
  
Gli editor sono esperti in materia che aiutano a gestire i segnalibri e le domande e risposte nelle proprie aree di competenza. Gli editor devono creare contenuti mirati agli scenari utente identificati in precedenza.
  
Per altre informazioni, vedere [Pianificare i contenuti](plan-your-content.md).
  
 **Accesso**
  
Gli utenti di Microsoft Search devono accedere a Bing con un account aziendale o dell'istituto di istruzione. Per fare in modo che l'accesso sia più semplice possibile per gli utenti:
  
- Assicurarsi che le configurazioni di Azure Active Directory siano impostate correttamente, facendo eseguire l'accesso ad alcuni utenti. Per altre informazioni, vedere [Testare l'accesso Single Sign-On](test-single-sign-on.md).
    
- Configurare Bing come browser predefinito per i dispositivi gestiti dall'azienda. Per altre informazioni, vedere [Impostare il browser predefinito](set-default-browser.md).
    
- Distribuire le estensioni di ricerca per gli utenti di Microsoft Edge e Chrome tramite Criteri di gruppo. Per altre informazioni, vedere [Strumenti del portale di amministrazione](admin-portal-tools.md).
    
 **Creare un piano di comunicazione**
  
Usare gli scenari reali identificati in precedenza per parlare agli utenti di Microsoft Search e del modo in cui li aiuterà a risparmiare tempo. Il team di gestione del cambiamento può aiutare a creare una strategia di implementazione e a preparare campagne e materiale di marketing per preparare gli utenti finali.
  
Iniziare a pianificare comunicazioni ed eventi per l'organizzazione:
  
- Esporre banner, poster e opuscoli in posizioni altamente visibili
    
- Predisporre stand dimostrativi o dimostrazioni del prodotto in prima persona
    
- Organizzare eventi online per team locali e remoti
    
- Fare in modo che lo sponsor esecutivo organizzi una riunione di tutto il personale o invii un'e-mail di annuncio
    
- Condividere documentazione di supporto self-help sull'uso di Microsoft Search
    
Tutte le comunicazioni devono essere mirate a insegnare agli utenti come accedere a Bing per trovare risultati di lavoro.
  
 **Coinvolgere team partner**
  
Come parte integrante di Microsoft 365, Microsoft Search è conforme al GDPR e alle linee guida per il Livello C. A seconda dell'organizzazione, può essere necessario condividere informazioni su Microsoft Search con i team addetti alla privacy e alla sicurezza. Per altre informazioni, vedere [Sicurezza per Microsoft Search](security.md).
  
Assicurarsi che l'help desk conosca le caratteristiche e le funzionalità di Microsoft Search, nonché i requisiti per l'accesso, in modo da supportare gli utenti in modo più efficace. Per altre informazioni, vedere [Usare Microsoft Search](use/about-microsoft-search.md) e le [domande frequenti](faqs.md).
  
 **Valutare il prodotto con utenti pilota**
  
Iniziare con un piccolo gruppo di utenti per valutare l'impatto di Microsoft Search e raccogliere un feedback iniziale. Questo darà il tempo di modificare i contenuti, aggiornare le comunicazioni e definire le aspettative per l'implementazione su vasta scala. Utenti esperti di Microsoft Search o early adopter sono candidati ideali.
  
Per trovare gli utenti pilota:
  
- Collaborare con uno sponsor aziendale all'interno dell'organizzazione
    
- Identificare un gruppo di early adopter
    
- Identificare i gruppi che eseguono volumi elevati di ricerche aziendali
    
- Identificare gli utenti in aree geografiche diverse, anche a livello internazionale
    
Chiedere agli utenti del programma pilota di fornire input usando le opzioni di feedback in Microsoft Search o tramite semplici sondaggi.
  
Domande da porre nei sondaggi: 
  
- Sapete come eseguire l'accesso e come usare Microsoft Search?
    
- Funziona come previsto?
    
- Quali funzionalità avete apprezzato?
    
- Siete riusciti a trovare risultati di lavoro?
    
- I risultati di lavoro sono stati utili?
    
- Le comunicazioni relative a Microsoft Search sono chiare e comprensibili?
    
Questo è il momento giusto per iniziare a misurare l'efficacia delle metriche identificate nella Fase 2.
  
Quando si avvia la fase pilota, è consigliabile condividere un'anteprima di Microsoft Search con l'intera organizzazione.
  
## <a name="stage-4-roll-out"></a>Fase 4: implementazione

Ogni organizzazione pianifica l'implementazione dei prodotti in modo diverso. Ecco alcuni aspetti da considerare.
  
 **Distribuzione su larga scala**
  
Quando si è pronti, è possibile consentire a tutti gli utenti dell'organizzazione di accedere a Microsoft Search o usare un approccio in fasi per un'implementazione più lenta. 
  
 **Generare sensibilizzazione**
  
Suscitare entusiasmo rispetto a Microsoft Search nell'organizzazione:
  
- Chiedere agli utenti pilota di fornire assistenza e consulenza ai colleghi.
    
- Portare avanti il piano di comunicazione e gli eventi pianificati nella Fase 3.
    
 **Comunicazione continuativa**
  
Per le prime settimane e mesi, è importante mantenere un ritmo costante delle comunicazioni per favorire il coinvolgimento rispetto a Microsoft Search. Questo consente di mantenere gli utenti informati e di coinvolgere nuovi utenti. Ogni comunicazione dovrebbe spiegare perché Microsoft Search può essere utile nel lavoro di tutti i giorni.
  
Inviare comunicazioni continuative con suggerimenti di funzionalità e ricerche da provare, oltre a storie di successo degli utenti.
  
 **Raccogliere feedback e migliorare**
  
Supportare gli utenti e agire in base al feedback ricevuto.
  
Usare il dashboard degli approfondimenti per valutare le prestazioni del prodotto e del contenuto. Utilizzare queste informazioni per aggiornare segnalibri, domande e risposte e altre comunicazioni. Questo consentirà anche di:
  
1. Migliorare la qualità del contenuto: rivedere titoli, descrizioni e URL, ottimizzare le parole chiave, rimuovere le informazioni obsolete e aggiungere nuove informazioni
    
2. Individuare le funzionalità usate più di frequente o raramente
    
3. Organizzare sondaggi, focus group e sessioni di feedback per comprendere cosa pensano gli utenti di Microsoft Search, aumentare l'adozione e identificare le aree di miglioramento
    
Quello di formazione e feedback è un processo iterativo. Man mano che gli utenti adottano Microsoft Search, può essere necessario apportare modifiche al contenuto e alle comunicazioni. 

  

