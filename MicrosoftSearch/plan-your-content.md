---
title: Pianificare i contenuti
ms.author: dawholl
author: dawholl
manager: kellis
ms.date: 12/18/2018
ms.audience: Admin
ms.topic: reference
ms.service: mssearch
localization_priority: Priority
search.appverid:
- BFB160
- MET150
- MOE150
ms.assetid: bb9d90b6-6c86-4b19-9235-3bd9b19826ab
description: Fornire contenuti di qualità senza la necessità di risorse aggiuntive quando si usa Microsoft Search
ms.openlocfilehash: 898ba99ebf4751c47da96b23d6cb9bac058f6ffd
ms.sourcegitcommit: a5fd9d4f46bbb7c539630735ac16e0c786939e5d
ms.translationtype: HT
ms.contentlocale: it-IT
ms.lasthandoff: 05/01/2019
ms.locfileid: "33508602"
---
# <a name="plan-your-content"></a>Pianificare i contenuti

Prima di pianificare i contenuti, è utile sapere cosa si può aggiungere a Microsoft Search:
  
- Segnalibri
    
    Consentono di fornire rapidamente agli utenti un collegamento a un sito, una pagina o uno strumento interni in cui è possibile ottenere altre informazioni.
    
- Domande e risposte
    
    Consentono di fornire una risposta o informazioni agli utenti compreso un collegamento facoltativo. Idealmente, le domande e risposte includono tutti i dettagli cercati dagli utenti in modo che non sia necessario accedere all'origine. È possibile formattare il contenuto delle domande e risposte includendo immagini, elenchi e tabelle.
    
## <a name="identify-information-your-users-need"></a>Identificare le informazioni necessarie agli utenti

Prendere in considerazione questi scenari:
  
- [Importare i risultati evidenziati e le query principali di SharePoint](import-sharepoint-promoted-results-and-top-queries.md) come segnalibri 
    
- Usare i log di ricerca intranet per determinare i siti e le pagine con maggior traffico
    
- Determinare quali sono le app, i siti e gli strumenti usati ogni giorno o ogni settimana
    
- Raccogliere le informazioni sui benefici principali dei dipendenti e fornire i relativi collegamenti diretti
    
- Cercare le direttive e i processi di cui gli utenti devono essere a conoscenza
    
- Stabilire i canali e i metodi di comunicazione degli utenti per il supporto tecnico
    
- Raccogliere le informazioni necessarie regolarmente, in base a determinati periodi dell'anno o ai cicli del business
  
Ad esempio, le persone che cercano gli strumenti per prenotare le ferie oppure i report finanziari trimestrali
    
- Raccogliere le direttive per gli utenti locali o mobili, come i vantaggi a seconda della località
    
- Determinare i siti interni e le informazioni per le ricerche comuni sul Web
  
Ad esempio, traffico, informazioni sui trasporti pubblici, meteo locale, sconti disponibili presso i partner aziendali e programmi di salute e fitness
    
- Trovare le informazioni sugli eventi, le conferenze o gli incontri organizzati dall'azienda
    
- Ricercare problemi comuni nonché domande frequenti e risposte relativi a IT, risorse umane e supporto tecnico
    
## <a name="build-a-support-team"></a>Creare un team di supporto

 **Sfruttare le competenze degli esperti**
  
Creare un team di supporto con esperti di risorse umane, supporto, vendite e altre aree principali. Per consentire agli esperti di contribuire direttamente ai contenuti, è possibile aggiungerli come editor nel portale di amministrazione. In questo modo è possibile aumentare la quantità di contenuto disponibile senza gravare eccessivamente sul team.
  
 **Coinvolgere gli utenti**
  
Il coinvolgimento degli utenti nel processo di creazione dei contenuti li incoraggia a usare Microsoft Search. Chiedere agli utenti di usare il collegamento per i commenti e suggerimenti presente nei risultati di lavoro o l'estensione di ricerca di Microsoft Edge o Chrome per suggerire segnalibri e domande e risposte. Oltre a suggerire contenuti, possono segnalare errori, come collegamenti interrotti o non validi, e fornire altri commenti e suggerimenti.
  
## <a name="create-high-quality-content"></a>Creare contenuti di alta qualità

 **Titoli e descrizioni**
  
Le persone usano i segnalibri o i titoli e le descrizioni di domande e risposte per determinare se soddisfano il proprio intento di ricerca o se è necessario provare una ricerca diversa. I titoli e le descrizioni devono riflettere lo scopo principale del risultato.
  
Un buon esempio di un titolo potrebbe essere "Sussidi per l'assistenza all'infanzia", con la descrizione "Informazioni sui sussidi per coprire i costi di assistenza all'infanzia". Questo contenuto informa gli utenti che cercano "assistenza all'infanzia" che sono disponibili sussidi e fornisce loro un collegamento per avere maggiori informazioni.
  
I titoli di domande e risposte devono porre una domanda e la descrizione deve fornire una risposta breve ma utile. Nel caso di altre informazioni utili, è possibile creare un collegamento a tali informazioni.
  
 **Parole chiave**
  
Le parole chiave sono i termini che le persone dell'organizzazione cercano su Bing per scoprire i risultati di lavoro. È possibile semplificare la ricerca dei segnalibri e delle domande e risposte usando le parole chiave giuste. Per individuare queste parole chiave, rispondere alle domande seguenti:
  
- Quali termini di ricerca consentono di trovare le informazioni identificate?
    
    Usare qualsiasi tassonomia attuale, varianti correlate, acronimi, temi e argomenti usati dall'organizzazione.
    
- Quali altre varianti o parole si usano quando si parla di queste informazioni?
    
    Servirsi del team di supporto per determinare queste parole chiave.
    
Ad esempio, se si sta creando un risultato che include un collegamento a uno strumento per l'invio di richieste di ferie, parole chiave come "ferie" e "richiesta di ferie" sono opzioni da includere. È possibile che gli utenti dell'organizzazione usino "vacanza" o "permesso" per descrivere o cercare informazioni correlate alle ferie. Aggiungere parole chiavi come "vacanza", "permesso", "richiesta di ferie", "chiedere un permesso" rende il risultato più facile da individuare per un maggior numero di utenti.
  
 **Parole chiave riservate**
  
Microsoft Search determina quali segnalibri vengono visualizzati ai primi posti tra i risultati di lavoro in base all'utilizzo. Se si vuole che un risultato specifico venga visualizzato al primo posto, è possibile usare parole chiave riservate. Una parola chiave riservata è una parola o frase univoca che identifica un risultato di segnalibro o di domanda e risposta. Quando un utente immette una parola chiave riservata nella casella di ricerca, quel segnalibro o domanda e risposta saranno i primi risultati visualizzati. Usare le parole riservate con moderazione per permettere a Microsoft Search di imparare in base all'utilizzo.
  
 **Parole chiave suggerite**
  
Creare un set iniziale di parole chiave per ottenere un risultato con suggerimenti automatici delle parole chiave. Questi suggerimenti sono basati sul titolo e l'URL del proprio segnalibro o domanda e risposta.
  
 **Argomenti di gruppo**
  
Se si vuole che gli utenti trovino i contenuti associati quando eseguono una ricerca, provare a usare la stessa parola chiave per tutti i segnalibri e domande e risposte su tale argomento. Ad esempio, se si aggiungono i risultati per i processi e gli strumenti relativi al cambiamento dello stato civile, è possibile includere una parola chiave come "matrimonio" per raggruppare i risultati su sussidi, informazioni fiscali e cambiamenti di nome e alias.
  
## <a name="test-your-content-and-search-experience"></a>Provare l'esperienza di ricerca del contenuto

Dopo avere pubblicato i risultati, è importante verificare quanto segue:
  
- Il segnalibro o la domande e risposta corretti vengono visualizzati come i risultati migliori
    
- Tutti i segnalibri o le domande e risposte associati sono pertinenti
    
- Non ci sono risultati imprevisti
    
- Le descrizioni e i titoli dei risultati forniscono le informazioni e i dettagli che gli utenti stanno cercando
    
Il team di supporto è una valida risorsa per provare e verificare l'esperienza di ricerca del contenuto.
  
## <a name="review-and-update-periodically"></a>Rivedere e aggiornare periodicamente

Mantenere l'accuratezza e l'aggiornamento dei risultati è fondamentale quando si forniscono informazioni rilevanti per l'organizzazione. Effettuare revisioni periodiche per:
  
- Correggere o rimuovere URL interrotti o non validi
    
- Rimuovere contenuti non più pertinenti
    
- Aggiornare titoli e descrizioni imprecisi od obsoleti, inclusi cambiamenti di strumenti, siti o nomi di gruppo
    
- Esaminare le query con basse percentuali di clic e determinare se il contenuto del segnalibro o della domanda e risposta deve essere aggiornato
    
- Esaminare le query di ricerca di SharePoint Online e locali, incluse le più popolari o migliori, le query abbandonate e le no query per capire cosa cercano gli utenti e le possibili lacune
    
Per modificare rapidamente i propri risultati in blocco, usare le funzioni di esportazione e importazione nel portale di amministrazione.

  

